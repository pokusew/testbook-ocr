111) Separační metoda, jež rozděluje kapalné látky na základě rozdílů v bodu varu, se
nazývá:
A) destilace
b) difuze
c) osmóza
d) extrakce
112) Molekula, jež obsahuje hydrofilní a hydrofobní část:
a) neexistuje
b) existuje, avšak je za normálních podmínek velmi nestabilní a ihned se rozpadá
c) existuje pouze v plynném skupenství
D) existuje, jedná se o běžnou molekulu
113) Vyberte pravdivé tvrzení pro rozpustnost fosfolipidů ve vodě za laboratorní
teploty:
a) jsou dokonale rozpustné, tvoří pravé roztoky
b) jsou téměř nerozpustné, protože jejich molekula je kompletně hydrofobní
C) rozpouští se omezeně za tvorby micelárních roztoků
d) jsou dokonale rozpustné, protože jejich molekula je kompletně hydrofilní
114) Pokud při výpočtu pH zanedbáváme aktivitní koeficient, považujeme jej za:
A) rovný 1
b) blížící se plus nekonečnu
c) blížící se mínus nekonečnu
d) rovný 0
115) Aktivitní koeficient při výpočtu pH lze s přijatelnou mírou nepřesnosti zanedbat
(považovat za přibližně rovný 1) v případě roztoků:
A) velmi zředěných
b) velmi koncentrovaných
c) nasycených
d) přesycených
116) Voda byla kontaminována chloridem olovnatým. Snížit koncentraci olovnatých
iontů ve vzniklém roztoku lze:
A) přidáním chloridových iontů
B) přidáním kuchyňské soli
C) přidáním síranových iontů
d) vložením olověné desky, na níž se olovnaté ionty vysráží
117) Iontová síla roztoku:
A) je funkcí koncentrace rozpuštěných látek
B) je funkcí náboje rozpuštěných látek
C) se užívá při výpočtu aktivitního koeficientu
d) je zanedbatelná v případě všech koncentrovaných roztoků
118) Reakční kinetika studuje:
A) rychlost chemických reakcí
b) možnost průběhu chemických reakcí z energetického hlediska
C) faktory, které ovlivňují rychlost chemické reakce
d) energetický stav výchozích látek a produktů
